<html>
<head>
<meta http-equiv=Content-Type content="text/html; charset=UTF-8">
<title>01.11 Pühakutepäev</title>
<link rel="SHORTCUT ICON" href="../favicon.ico"/>
<link rel="StyleSheet" href="arhiiv.css" type="text/css"/>
</head>
<body>
<h1><a href="index.html" title="&lt;&lt; Tagasi">Eesti tähtpäevad</a>: 01.11 Pühakutepäev</h1>
Uuendatud 2020-03-12 20:17:05

<hr/><a name="pyhakutepaev_98"></a><h2><a href="#pyhakutepaev_98" title="Permalink">PÜHAKUTEPÄEV</a></h2>
1. novembril tähistatakse pühakutepäeva, mida meie rahvakalendris küll eriti ei tunta. Seda aga tuntakse Soomes: soomlaste kekri meenutab keldi päritolu halloween'i ja kristlikku lõikustänupüha. Sellega tähistatakse saagikoristuse lõppu ja üleminekut talvistele töödele. Soomes oli kekri populaarne rahvapüha veel sajandi alguses. <br/>
Soomlaste kombestik meenutab väga meie hingedepäeva ning mardi- ja kadripäevatavasid: lahkunute haudadel süüdati küünlad ja käidi ümberriietunult talust tallu. Kui ristiusu levides vanad paganlikud kombed kõrvale tõrjuti, määras kirik ka oma tähtpäevad viljasaagi kiituseks ja lahkunute mälestamiseks. Selleks saigi novembri alguses peetav pühakutepäev. <br/>
Kõigi pühakute päeval mälestatakse kõiki märtereid. Püha tekkepõhjus pole täpselt teada. Küll aga on tõendeid, et õhtumaades tähistati pühakute päeva väga laialt juba IX sajandil.<br/>
<br/>
<strong>Allikas:</strong> <a href="https://web.archive.org/web/*/http://www.eelk.ee/~kkaarlike/kuupaev/0111.htm" target="_blank">https://web.archive.org/web/*/http://www.eelk.ee/~kkaarlike/kuupaev/0111.htm</a><br/><br/>

</body>
</html>