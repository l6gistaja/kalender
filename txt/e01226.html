<html>
<head>
<meta http-equiv=Content-Type content="text/html; charset=UTF-8">
<title>26.12 Jõulu teine püha. Tehvanipäev</title>
<link rel="SHORTCUT ICON" href="../favicon.ico"/>
<link rel="StyleSheet" href="arhiiv.css" type="text/css"/>
</head>
<body>
<h1><a href="index.html" title="&lt;&lt; Tagasi">Eesti tähtpäevad</a>: 26.12 Jõulu teine püha. Tehvanipäev</h1>
<hr/>
<a name="94cbe6c457077b510194ee3150ddb90f9fe2bb258f4745dd1f6991c964ff53e8"></a><h2><a href="#94cbe6c457077b510194ee3150ddb90f9fe2bb258f4745dd1f6991c964ff53e8" title="Permalink">Tehvanipäev</a></h2>
ehk tabanipäev - diakoni ning esimese märtri Stephanose mälestuspäev(26. detsember). Tema valimisest diakoniks ning märtrisurmast (umbes aastal 35) jutustatakse Apostlite tegude raamatus. Stephanose ülesandeks oli korraldada almustejagamist, hoolekannet vaeste leskede eest. Ta sai kuulsaks hea jutlustajana. Ent juudid olid Stephanose kõneosavuse peale kadedad ja süüdistasid teda Moosese ja Jumala halvustamises. Stephanos võeti kinni ning toodi juutide Suurkohtu ette. Enda kaitseks välja astudes süüdistas Stephanos juute Jeesuse tapmises. Oma surmaotsusele kirjutas ta alla järgmiste sõnadega: “Ennäe! Ma näen... Inimese Poega seisvat Jumala paremal poolel!” Juudi seaduse järgi oli see ülim jumalateotus. Stephanos viidi linnamüüri taha ja visati kividega surnuks. Pealtvaatajate hulgas oli ka Saulus, kes valvas kividega loopijate ülerõivaid. Surres palus Stephanos Jumalalt oma tapjatele andeks anda. Püha Stephanose atribuutika seondub kivide ja diakonirüüga. Ikonograafias kujutatakse Stephanost noore diakonina, seljas valge pikk kuub, käes palmioks ning evangeeliumiraamat<br/>
<br/>
<strong>Allikas:</strong> <a href="https://web.archive.org/web/*/http://kristlus.varstukk.edu.ee/kristlikkultuur/lingid/tehvanipaev.php" target="_blank">https://web.archive.org/web/*/http://kristlus.varstukk.edu.ee/kristlikkultuur/lingid/tehvanipaev.php</a><br/><br/><hr/>

<strong>Andmebaasitõmmis loodud 2018-11-29 23:40:35</strong></body>
</html>