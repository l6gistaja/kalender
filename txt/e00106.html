<html>
<head>
<meta http-equiv=Content-Type content="text/html; charset=UTF-8">
<title>06.01 Kolmekuningapäev</title>
<link rel="SHORTCUT ICON" href="../favicon.ico"/>
<link rel="StyleSheet" href="arhiiv.css" type="text/css"/>
</head>
<body>
<h1><a href="index.html" title="&lt;&lt; Tagasi">Eesti tähtpäevad</a>: 06.01 Kolmekuningapäev</h1>
Uuendatud 2020-03-12 20:17:05

<hr/><a name="kolmekuningapaev_17"></a><h2><a href="#kolmekuningapaev_17" title="Permalink">Kolmekuningapäev</a></h2>
(6. jaanuar) päev, mil meenutatakse, kuidas kolm Hommikumaa tarka käisid Jeesuslast kummardamas. Kolmekuningapäeva pühitsetakse 4. sajandist. Matteuse evangeeliumis on kirjas: „Kui nüüd Jeesus oli sündinud kuningas Heroodese ajal Juudamaal, siis vaata, Hommikumaalt saabusid tähetargad Jeruusalemma ja küsisid: „Kus on see juutide vastsündinud kuningas? Me nägime tema tähte tõusmas ja oleme tulnud teda kummardama.” Seda kuuldes kohkus kuningas Heroodes ja kogu Jeruusalemm koos temaga. Ja Heroodes kutsus kokku kõik rahva ülempreestrid ja kirjatundjad ning päris nende käest, kus Messias pidi sündima. Need ütlesid talle: „Petlemmas Juudamaal, sest nõnda on kirjutatud prohveti käe läbi: Ja sina, Petlemm, Juudamaal, sina ei ole Juuda vürstkondadest hoopiski kõige pisem, sest sinust lähtub Valitseja, kes hoiab mu Iisraeli rahvast kui karjane.” Seepeale laskis Heroodes tähetargad salaja enda juurde kutsuda, päris neilt täpset aega, millal täht oli paistma hakkanud, ja saatis nad Petlemma, öeldes: „Minge ja uurige täpselt välja, kes see laps on! Ja kui te olete seda teinud, teatage mulle, et ka mina saaksin minna teda kummardama.” Tähetargad kuulasid kuninga jutu ära ning asusid teele. Ja vaata, täht, mille tõusmist nad olid näinud, käis nende eel, kuni jäi seisma selle paiga kohale, kus oli laps. Tähte nähes rõõmustasid nad üliväga. Ja majja sisse astudes nägid nad last koos Maarja, tema emaga, ja kummardasid teda tema ette maha heites, avades oma aarded ning andsid talle kinke: kulda, viirukit ja mürri. Ja kui neid unenäos hoiatati, et nad ei läheks enam Heroodese juurest läbi, läksid nad teist teed tagasi oma maale. (Mt 2:1-12)<br/>
<br/>
<strong>Allikas:</strong> <a href="https://web.archive.org/web/*/http://kristlus.varstukk.edu.ee/kristlikkultuur/lingid/kolmekuningapaev.php" target="_blank">https://web.archive.org/web/*/http://kristlus.varstukk.edu.ee/kristlikkultuur/lingid/kolmekuningapaev.php</a><br/><br/>

</body>
</html>